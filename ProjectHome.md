"U Turismu" è un sistema a supporto degli operatori turistici Calabresi. Mediante questo strumento è possibile raccogliere ed organizzare tutta una serie di informazioni riguardanti i luoghi, le attività e/o gli eventi della Regione. L'obiettivo primario è quello di dare agli operatori uno strumento efficace per la promozione delle proprie offerte. Una vetrina sul mondo che consenta di offrire servizi sul territorio. Così facendo, si persegue quello che è l'obiettivo secondario - ma non meno importante - del progetto, ovvero la promozione del territorio e lo sviluppo del turismo in Calabria.

Gli operatori turistici possono registrarsi al sistema, inserire, modificare e/o cancellare le proprie offerte turistiche e venderle al cliente. E' prevista un'interfaccia web mediante la quale è possibile consultare la base di dati sottostante, alla ricerca di informazioni utili sui comuni calabresi, gli eventi, e quant'altro. Gli utenti che vorranno registrarsi inoltre, potranno consultare i cataloghi degli operatori turistici e acquistare l'offerta più vantaggiosa.